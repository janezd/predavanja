Dragi Miklavž,

letos sem bil kar priden, razen, kadar sem zamujal s pripravo domačih nalog. Včasih sem tudi malo tečen, ampak ne preveč. Aja, pa včasih ukradem kakšen film po internetu, ampak to je bolj zaradi športa. Drugače sem pa kar priden.

Letos sem šel kar dostikrat na kolo (seveda vedno s čelado), na izhodišče pa me pelje vlak. Tam poslušam kakšno audio knjigo. Na pot si vzamem kakšno čokolado, da nisem lačen, drugače me pa sladkarije ne zanimajo. Na izletih je lepo, letos sem v gozdu spet srečal dva medvedka. No, vsaj žirafe v Sloveniji ne vidiš. Zoprno je samo, kadar je dež, pa se cesta spremeni v glino. Takrat pride prav, če pogledaš zemljevid in greš po kaki drugi poti.

Pišem ti kar tako. Daril mi ni treba nositi, saj imam vse. No, kakšen piškot vedno paše. :)

Pozdrav,
Janez


